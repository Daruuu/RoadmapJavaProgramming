Per realitzar els següents exercicis haureu de fer la funció principal (main) del programa, on es realitzarà l'entada i sortida de dades i que cridarà a la funció descrita a l'enunciat de l'exercici.

1. (signe) Fer una funció que rebi un enter i retorni la cadena "negatiu”, "zero” o "positiu” segons si l'enter és negatiu, zero o positiu.

2. (esPrimer) Fer una funció que rebi un nombre natural i ens retorni true si és primer i false si no ho és.

3. (max) Fer una funció que donats dos nombres ens retorni el màxim.

4. (max,min) Fer dues funcions que donats tres nombres ens retornin el màxim i el mínim, respectivament.

5. (ordena) Fer una funció que donats tres nombres ens els ordeni de manera creixent.

6. (sumaArray) Fer una funció que rebi un vector numèric i retorni la suma dels seuselements.

7. (parellsArray) Fer una funció que rebi un vector i retorni quants elements són parells.

8. (primersArray) Fer una funció que rebi un vector i retorni un altre vector amb tots els elements del vector original que siguin primers.

9. (maximMatriu) Fer una funció que retorni el valor màxim d'una matriu.

10. Fer un programa que reculli des de teclat dos nombres i presenti una sèrie d'opcions corresponents a operacions aritmètiques (suma, resta, multiplicació, divisió). Segons l'opció escollida es crida una funció que retorni el valor del resultat de l'operació. Si es vol seguir operant s'ha de contestar 'S' a un missatge que digui "Vols continuar?”. Per acabar el programa s'ha de contestar 'N'.

11. El nom del dia de la setmana. L'objectiu d'aquesta activitat és saber codificar un mètode amb paràmetres d'entrada i sortida perquè realitzi una tasca concreta. Has de crear una funció que si li entrem un enter sigui capaç de traure un String indicant quin dia de la setmana és (del 1 al 7), si no està en aquest rang també ho ha de dir. Fes l'exercici de dues maneres. Fent que diaDeLaSetmana és una funció  i fent que diaDeLaSetmana sigui una acció.

12. Fes un convertidor de temperatures. El programa ha de demanar en quina magnitud entrem la temperatura (celsius, farenheit o kelvin), tot seguit entrarem el valor numèric. A continuació es mostrarà un menú on es permetrà fer la conversió adient: de celsius a farenheit, de celsius a kelvin, de farenheit a celsius, de farenheit a kelvin, de kelvin a celsius i de kelvin a farenheit.

Fes un menú amb aquestes opcions i una última opció per sortir. Implementa les funcions que necessitis per a realitzar les conversions, en el main no hi pot haver cap conversió. El programa ha de tenir en compte que si ens entren una determinada magnitud aquesta només permetrà convertir a les altres dues... sinó ens ha de donar error. Ex: si entrem la magnitud inicial amb Celsius, no podrem convertir de Farenheit a Celsius ja que ja ho tenim en Celsius.

13. Completeu la classe Forecast.java per a que retorni la temperatura, humitat, pressió, vent (velocitat i direcció) o estat general del temps de la ciutat que se li passi per paràmetre al executar el programa. La informació que desitgem recuperar també es passarà per paràmetre (fixeu vosaltres la sintaxi concreta).

Recordeu que els paràmetres que es passen al executar un programa es poden recuperar en en vector d'arguments String[] args del main.

Aquí teniu més informació de la API REST que estem usant per a recuperar la informació del temps: http://openweathermap.org/api

La informació l'heu d'extreure de la cadena XML que retorna la API, usant els mètodes de la classe String (per exemple split()).