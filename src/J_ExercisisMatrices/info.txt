Exercicis matrius
1. Crea una matriu d'enters de 10x10 i omple-la amb números aleatoris. Després demana un número per teclat i busca si apareix a la matriu.

2. Fer un programa que llegeixi dos números n i m per teclat, crei una matriu d'enters de tamany n files i m columnes, la ompli de números aleatoris i l'escrigui per pantalla.

3. Fer un programa que llegeixi una taula bidimensional quadrada numèrica real i escrigui la seva traça. La traça és la suma dels elements de la diagonal principal.

4. Fer un programa que llegeixi una taula numèrica real i escrigui la taula transposada. La taula transposada s'obté canviant les files per les columnes.

5 .Donat un nombre enter major que zero, crea la matriu identitat de dimensió el nombre enter donat. (http://ca.wikipedia.org/wiki/Matriu_identitat)

6. Donades dues taules quadrades numèriques enteres de dimensió n, calcula la seva suma. La suma de les taules s'efectua assignant a cada element de la nova taula la suma dels elements que ocupen la mateix fila i la mateixa columna.

7. Donada una taula quadrada numèrica d'enters de dimensió n, determina si és simètrica. Una taula quadrada és simètrica si el elements simètrics respecte de la diagonal principal són iguals.

8. L'objectiu d'aquest exercici és convertir una matriu (array de dos dimensions) en un vector (array d'una dimensió). Per fer-ho hem de recórrer la matriu d'esquerra a dreta i de dalt a baix i anar omplint el vector, de la següent manera:
Matriu = {{1,2,3},{7,8,9},{15,12,45}}

Passarà a ser el següent vector: {1,2,3,7,8,9,15,12,45}

9. Escriu un programa que llegeixi un nombre N i que creï una matriu quadrada d'enters aleatoris entre 0 i 9, i que imprimeixi la matriu original i tot seguit, les posicions de la matriu que formen una N (primera i última columnes i diagonal principal).
Per exemple, donada la matriu:

3 5 6 7
2 4 5 7
1 4 0 7
2 5 6 8

El programa escriuria per pantalla:

3      7
2 4   7
1   0 7
2      8

Tingueu en compte que després de cada nombre hi ha un espai.